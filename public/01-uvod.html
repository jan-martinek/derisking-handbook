<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <link rel="icon" href="./images/touch-icons/apple-touch-icon-iphone-60x60.png" type="image/png">
    <link rel="apple-touch-icon" href="./images/touch-icons/apple-touch-icon-iphone-60x60.png">
		<link rel="apple-touch-icon" sizes="60x60" href="./images/touch-icons/apple-touch-icon-ipad-76x76.png">
		<link rel="apple-touch-icon" sizes="114x114" href="./images/touch-icons/apple-touch-icon-iphone-retina-120x120.png">
		<link rel="apple-touch-icon" sizes="144x144" href="./images/touch-icons/apple-touch-icon-ipad-retina-152x152.png">
		<meta name="apple-mobile-web-app-title" content="Free Culture">
    <meta name="apple-mobile-web-app-capable" content="yes">

    <title>Úvod</title>
    
    
		
		
		<link rel="stylesheet" href="./style/style.min.css" media="screen" integrity="$styleHash">
  </head>
  <body >
    <div class="content">
      
  <h1>Úvod</h1>
   <p>Pouze 13 % velkých státních softwarových projektů končí úspěchem.<sup class="footnote-ref" id="fnref:haze"><a href="#fn:haze">1</a></sup> Prostředí státní správy je pro vývoj softwaru obzvlášť složité, protože státní správa postrádá základní znalosti moderního vývoje softwaru a spoléhá se na zastaralé způsoby nákupu softwaru.</p>

<p>Státy jsou přitom na moderním softwaru a hardwaru stále víc závislé, nedokázaly by bez nich poskytovat základní veřejné služby a úspěch jakékoliv velké politické změny je podmíněn úspěchem její softwarové infrastruktury. Různé státní úřady čelí podobným výzvám – musí v rámci svých rozpočtových a personálních možností modernizovat zastaralé technologické systémy, které jsou drahé, neflexibilní a neefektivní.<sup class="footnote-ref" id="fnref:legacy"><a href="#fn:legacy">2</a></sup> Státní činitelé a úřady při tom ovšem často spoléhají na tytéž zastaralé procesy, které je do současné problémové situace dostaly.</p>

<p>Veřejnost si zaslouží vládu disponující toutéž špičkovou technologií, kterou lze získat v běžném komerčním prostředí. Závisí na tom důvěra veřejnosti ve stát.</p>

<p>Tato příručka je určena exekutivcům, rozpočtovým specialistům, zákonodárcům a dalším „netechnickým“ lidem, kteří rozhodují o rozpočtech státních IT projektů a dohlíží na ně. Dozvíte se v ní, jaké otázky si musíte klást, jak identifikovat žádoucí výsledky, a naučíte se základy moderního vývoje softwaru, aby vaše projekty pokud možno končily úspěchem.</p>

<p>Kromě toho vám příručka poskytne nástroje pro řešení souvisejících problémů, například:</p>

<ul>
<li>Souběžný provoz, údržba a modernizace starších IT systémů</li>
<li>Závislost na dodavateli plynoucí ze starších smluvních závazků</li>
<li>Bariéry v komunikaci a sdílení informací uvnitř organizací, strach z rizika</li>
<li>Dlouhé rozpočtovací cykly neodpovídající moderním metodám vývoje softwaru</li>
<li>Bezpečnostní rizika</li>
<li>Hledání vhodných dodavatelů</li>
</ul>

<p>Text se věnuje především zakázkovému vývoji softwarových systémů, ale je důležité si uvědomit, že prvky šité na míru zákazníkovi často obsahuje i běžný komerční krabicový software (COTS, <em>commercial off-the-shelf</em>) nebo software poskytovaný jako služba (SaaS, <em>software as a service</em>). Jakmile si necháte na běžném komerčním softwaru něco upravit na míru, většina této příručky se vztahuje i na něj – viz též sekci <em>Pozor na past komerčního softwaru na míru</em> níže.</p>

<p>Státní správa musí být dobrým správcem veřejných peněz, což znamená, že musí pro své zaměstnance vyžadovat dobře použitelné, přiměřeně drahé a dlouhodobě udržitelné digitální nástroje. A přesně takové vám pomůže získat následující text.</p>
<div class="footnotes">

<hr />

<ol>
<li id="fn:haze">Statistika mluví o projektech v hodnotě nejméně 6 milionů dolarů, v Evropě a Spojených státech, které skončily úspěšně v termínu a stanoveném rozpočtu. <a href="https://www.standishgroup.com/sample_research_files/Haze4.pdf">Standish Group: Haze</a>.
 <a class="footnote-return" href="#fnref:haze"><sup>[return]</sup></a></li>
<li id="fn:legacy">Z 90 miliard dolarů, které byly ve federálním rozpočtu v roce 2019 vyhrazeny na IT výdaje, je 80 % vyhrazeno na údržbu staršího softwaru (<a href="https://www.gao.gov/products/GAO-19-471">Agencies Need to Develop Modernization Plans for Critical Legacy Systems</a>, GAO, červen 2019). V odkazovaném textu se píše, že nevhodně udržovaný starší software vede k bezpečnostním problémům, neplnění úkolů, personálním potížím a růstu nákladů.
 <a class="footnote-return" href="#fnref:legacy"><sup>[return]</sup></a></li>
</ol>
</div>


    </div>  


		
		
    <script type="text/javascript" src="./scripts/bundle.js" integrity="sha256-oEJCURKuz/u&#43;a8ME2HknsqBXwBZ9FIYHSWf7rtQ76IY="></script>
  </body>
</html>
