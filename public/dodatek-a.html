<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <link rel="icon" href="./images/touch-icons/apple-touch-icon-iphone-60x60.png" type="image/png">
    <link rel="apple-touch-icon" href="./images/touch-icons/apple-touch-icon-iphone-60x60.png">
		<link rel="apple-touch-icon" sizes="60x60" href="./images/touch-icons/apple-touch-icon-ipad-76x76.png">
		<link rel="apple-touch-icon" sizes="114x114" href="./images/touch-icons/apple-touch-icon-iphone-retina-120x120.png">
		<link rel="apple-touch-icon" sizes="144x144" href="./images/touch-icons/apple-touch-icon-ipad-retina-152x152.png">
		<meta name="apple-mobile-web-app-title" content="Free Culture">
    <meta name="apple-mobile-web-app-capable" content="yes">

    <title>Dodatek A: Na co se ptát</title>
    
    
		
		
		<link rel="stylesheet" href="./style/style.min.css" media="screen" integrity="$styleHash">
  </head>
  <body >
    <div class="content">
      
  <h1>Dodatek A: Na co se ptát</h1>
   

<p>Při posuzování rozpočtu na nový zakázkový software není praktické procházet celý předchozí text a hledat v něm vhodné otázky. Zde vám nabízíme několik základních, otevřených otázek, kterými si můžete ověřit, jestli váš projekt směřuje k úspěchu.</p>

<dl>
<dt>Jaké jsou cíle projektu? Jaké výsledky jsou prioritní?</dt>
<dd>Špatná odpověď: Cokoliv technického.
:</dd>
<dd>Správné odpověď: Aspoň jedna konkrétní uživatelská potřeba.</dd>
</dl>

<h2 id="jaké-uživatelské-potřeby-projekt-naplňuje">Jaké uživatelské potřeby projekt naplňuje?</h2>

<p>Špatná odpověď: Cokoliv mimo jasné uživatelské potřeby získané přímo od uživatelů.</p>

<p>Správná odpověď: Úřad pomocí rozhovorů s koncovými uživateli analyzoval jejich konkrétní potřeby a dokáže několik z nich jasně popsat.</p>

<h2 id="pokud-vybraný-dodavatel-nesplní-představy-jak-obtížné-bude-smlouvu-ukončit-jak-dlouho-bude-trvat-jeho-nahrazení-jiným-dodavatelem-kolik-to-asi-bude-stát">Pokud vybraný dodavatel nesplní představy, jak obtížné bude smlouvu ukončit? Jak dlouho bude trvat jeho nahrazení jiným dodavatelem? Kolik to asi bude stát?</h2>

<p>Špatná odpověď: „Smlouvu bychom vypovídali neradi. Najít nového dodavatele by trvalo měsíce nebo roky a vyžadovalo by to velké úsilí našich zaměstnanců, takže by to projekt zdrželo o řadu měsíců. Pokud se rozhodneme vyměnit dodavatele, znamenalo by to do velké míry začít úplně znova.“</p>

<p>Správná odpověď: „Jsme domluveni na účtování podle času a nákladů, takže stačí dotyčnému dodavateli přestat zadávat další úkoly, čímž efektivně vzato dojde k zániku smlouvy. Když znova zveřejníme poptávkový dokument, nového dodavatele bychom mohli mít do šesti týdnů. Zátěž našich zaměstnanců bude minimální, zpoždění projektu pouze oněch šest týdnů.“</p>

<h2 id="bude-poptávkový-dokument-obsahovat-podrobnou-specifikaci-funkcí-systému">Bude poptávkový dokument obsahovat podrobnou specifikaci funkcí systému?</h2>

<p>Špatná odpověď: „Strávili jsme poslední rok analýzou podnikatelských požadavků a máme do poptávkové dokumentace nachystané stovky požadavků, abychom měli jistotu, že dostaneme, co potřebujeme.“</p>

<p>Správná odpověď: „Soustředíme se spíš na cíle, kterých chceme pomocí systému dosáhnout. Místo podrobné specifikace požadavků máme základní várku user stories v backlogu, podle kterého se může tým pustit do práce.“</p>

<h2 id="jak-dlouhý-bude-poptávkový-dokument">Jak dlouhý bude poptávkový dokument?</h2>

<p>Špatná odpověď: „Dali jsme dohromady několik set stran požadavků plus dalších 50 stran standardních smluvních podmínek.“</p>

<p>Správná odpověď: „Máme necelých 20 stránek a rádi bychom se rozsahově vešli do podlimitní zakázky, abychom snáz a rychleji našli vhodného dodavatele.“</p>

<h2 id="předpokládáte-pevnou-cenu-za-celou-zakázku-nebo-průběžné-proplácení-času-a-nákladů">Předpokládáte pevnou cenu za celou zakázku, nebo průběžné proplácení času a nákladů?</h2>

<p>Špatná odpověď: „Pevnou cenu, jinak se náklady nedají uhlídat.“</p>

<p>Správná odpověď: „Průběžné placení času a nákladů, protože nám dává největší flexibilitu při řešení uživatelských potřeb a reagování na nečekané technické potíže. A kromě toho nám umožňuje snadno vyměnit nefunkční dodavatele, aniž by to ohrozilo úspěch projektu.“</p>

<h2 id="jakou-hodnotu-získají-uživatelé-během-prvního-půl-roku">Jakou hodnotu získají uživatelé během prvního půl roku?</h2>

<p>Špatná odpověď: „Žádnou, za šest měsíců se nedá nic stihnout. Systém nasadíme, až bude hotový.“</p>

<p>Správná odpověď: Konkrétní příklady funkcionality.</p>

<h2 id="kdo-bude-vlastníkem-produktu">Kdo bude vlastníkem produktu?</h2>

<p>Špatná odpověď: „Co je vlastník produktu?“</p>

<p>Správná odpověď: Jméno konkrétního člověka – anebo že pro tuto roli školí některého z interních zaměstnanců.</p>

<h2 id="jakou-používáte-metodiku-vývoje">Jakou používáte metodiku vývoje?</h2>

<p>Špatná odpověď: „Vodopád“ anebo jakákoliv odpověď, ze které plyne nepochopení otázky.</p>

<p>Správná odpověď: „Agilní vývoj“, „extrémní programování“ nebo „Scrum“.</p>

<h2 id="kdo-z-týmu-který-zakázku-připravuje-má-zkušenosti-s-vývojem-softwaru">Kdo z týmu, který zakázku připravuje, má zkušenosti s vývojem softwaru?</h2>

<p>Špatná odpověď: „Nikdo.“</p>

<p>Správná odpověď: Jméno konkrétního člověka.</p>

<h2 id="jak-často-se-bude-systém-nasazovat-do-produkce">Jak často se bude systém nasazovat do produkce?</h2>

<p>Špatná odpověď: „Až bude hotový.“</p>

<p>Správná odpověď: „Na konci každého sprintu.“</p>

<h2 id="bude-projekt-obsahovat-automatické-testy-integrační-testy-automatické-nasazení-bezpečnostní-testy">Bude projekt obsahovat automatické testy? Integrační testy? Automatické nasazení? Bezpečnostní testy?</h2>

<p>Špatná odpověď: „Pracujeme na tom.“</p>

<p>Správná odpověď: „Ano, od začátku.“</p>

<h2 id="kolik-budou-stát-změny-projektu">Kolik budou stát změny projektu?</h2>

<p>Špatná odpověď: Jakákoliv zmínka o objednávkách změn (<em>change request</em>, CR).</p>

<p>Správná odpověď: „Systém se bude tak či onak neustále měnit na základě nových požadavků od koncových uživatelů, nových technologií, nových zákonů. Proto nás platíte podle času a nákladů, a proto děláme agilní vývoj, aby vás změny nestály zbytečné peníze navíc.“</p>

<h2 id="jak-zjistíte-jestli-projekt-pokračuje-dobře-a-jestli-dodavatelé-pracují-jak-mají">Jak zjistíte, jestli projekt pokračuje dobře a jestli dodavatelé pracují, jak mají?</h2>

<p>Špatná odpověď: „Najali jsme si externí dozor, experta na nezávislou verifikaci a validaci (IV&amp;V), který nám posílá měsíční reporty.“</p>

<p>Správná odpověď: „Dodavatelé nám musí pravidelně předvádět fungující software, který odráží naše priority, splňuje naše technické standardy a splňuje požadavky koncových uživatelů. Pokud nedochází k plnění standardů nebo dodavatel během šesti měsíců nezačne plnit požadavky uživatelů, rozloučíme se s ním.“</p>

<h2 id="komu-software-patří">Komu software patří?</h2>

<p>Špatná odpověď: „Dodavateli.“</p>

<p>Správná odpověď: „Státu“, případně „jde o veřejné dílo“.</p>


    </div>  


		
		
    <script type="text/javascript" src="./scripts/bundle.js" integrity="sha256-oEJCURKuz/u&#43;a8ME2HknsqBXwBZ9FIYHSWf7rtQ76IY="></script>
  </body>
</html>
