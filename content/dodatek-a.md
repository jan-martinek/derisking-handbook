---
title: "Dodatek A: Na co se ptát"
---

Při posuzování rozpočtu na nový zakázkový software není praktické procházet celý předchozí text a hledat v něm vhodné otázky.
Zde vám nabízíme několik základních, otevřených otázek, kterými si můžete ověřit, jestli váš projekt směřuje k úspěchu.

## Jaké jsou cíle projektu?
Jaké výsledky jsou prioritní?

<p><b>Špatná odpověď:</b>
Cokoliv technického.</p>

<p><b>Správné odpověď:</b>
Aspoň jedna konkrétní uživatelská potřeba.</p>

## Jaké uživatelské potřeby projekt naplňuje?

<p><b>Špatná odpověď:</b>
Cokoliv mimo jasné uživatelské potřeby získané přímo od uživatelů.</p>

<p><b>Správná odpověď:</b> Úřad pomocí rozhovorů s koncovými uživateli analyzoval jejich konkrétní potřeby a dokáže několik z nich jasně popsat.</p>

## Pokud vybraný dodavatel nesplní představy, jak obtížné bude smlouvu ukončit?
Jak dlouho bude trvat jeho nahrazení jiným dodavatelem?
Kolik to asi bude stát?

<p><b>Špatná odpověď:</b> <q>Smlouvu bychom vypovídali neradi.
Najít nového dodavatele by trvalo měsíce nebo roky a vyžadovalo by to velké úsilí našich zaměstnanců, takže by to projekt zdrželo o řadu měsíců.
Pokud se rozhodneme vyměnit dodavatele, znamenalo by to do velké míry začít úplně znova.</q></p>

<p><b>Správná odpověď:</b> <q>Jsme domluveni na účtování podle času a nákladů, takže stačí dotyčnému dodavateli přestat zadávat další úkoly, čímž efektivně vzato dojde k zániku smlouvy.
Když znova zveřejníme poptávkový dokument, nového dodavatele bychom mohli mít do šesti týdnů.
Zátěž našich zaměstnanců bude minimální, zpoždění projektu pouze oněch šest týdnů.</q></p>

## Bude poptávkový dokument obsahovat podrobnou specifikaci funkcí systému?

<p><b>Špatná odpověď:</b> <q>Strávili jsme poslední rok analýzou podnikatelských požadavků a máme do poptávkové dokumentace nachystané stovky požadavků, abychom měli jistotu, že dostaneme, co potřebujeme.</q></p>

<p><b>Správná odpověď:</b> <q>Soustředíme se spíš na cíle, kterých chceme pomocí systému dosáhnout.
Místo podrobné specifikace požadavků máme základní várku user stories v backlogu, podle kterého se může tým pustit do práce.</q></p>

## Jak dlouhý bude poptávkový dokument?

<p><b>Špatná odpověď:</b> <q>Dali jsme dohromady několik set stran požadavků plus dalších 50 stran standardních smluvních podmínek.</q></p>

<p><b>Správná odpověď:</b> <q>Máme necelých 20 stránek a rádi bychom se rozsahově vešli do podlimitní zakázky, abychom snáz a rychleji našli vhodného dodavatele.</q></p>

## Předpokládáte pevnou cenu za celou zakázku, nebo průběžné proplácení času a nákladů?

<p><b>Špatná odpověď:</b> <q>Pevnou cenu, jinak se náklady nedají uhlídat.</q></p>

<p><b>Správná odpověď:</b> <q>Průběžné placení času a nákladů, protože nám dává největší flexibilitu při řešení uživatelských potřeb a reagování na nečekané technické potíže.
A kromě toho nám umožňuje snadno vyměnit nefunkční dodavatele, aniž by to ohrozilo úspěch projektu.</q></p>

## Jakou hodnotu získají uživatelé během prvního půl roku?

<p><b>Špatná odpověď:</b> <q>Žádnou, za šest měsíců se nedá nic stihnout.
Systém nasadíme, až bude hotový.</q></p>

<p><b>Správná odpověď:</b>
Konkrétní příklady funkcionality.</p>

## Kdo bude vlastníkem produktu?

<p><b>Špatná odpověď:</b> <q>Co je vlastník produktu?</q></p>

<p><b>Správná odpověď:</b>
Jméno konkrétního člověka – anebo že pro tuto roli školí některého z interních zaměstnanců.</p>

## Jakou používáte metodiku vývoje?

<p><b>Špatná odpověď:</b> <q>Vodopád</q>
anebo jakákoliv odpověď, ze které plyne nepochopení otázky.</p>

<p><b>Správná odpověď:</b> <q>Agilní vývoj,</q> <q>extrémní programování</q>
nebo <q>Scrum</q>.</p>

## Kdo z týmu, který zakázku připravuje, má zkušenosti s vývojem softwaru?

<p><b>Špatná odpověď:</b> <q>Nikdo.</q></p>

<p><b>Správná odpověď:</b>
Jméno konkrétního člověka.</p>

## Jak často se bude systém nasazovat do produkce?

<p><b>Špatná odpověď:</b> <q>Až bude hotový.</q></p>

<p><b>Správná odpověď:</b> <q>Na konci každého sprintu.</q></p>

## Bude projekt obsahovat automatické testy?
Integrační testy?
Automatické nasazení?
Bezpečnostní testy?

<p><b>Špatná odpověď:</b> <q>Pracujeme na tom.</q></p>

<p><b>Správná odpověď:</b> <q>Ano, od začátku.</q></p>

## Kolik budou stát změny projektu?

<p><b>Špatná odpověď:</b>
Jakákoliv zmínka o objednávkách změn (_change request_, CR).</p>

<p><b>Správná odpověď:</b> <q>Systém se bude tak či onak neustále měnit na základě nových požadavků od koncových uživatelů, nových technologií, nových zákonů.
Proto nás platíte podle času a nákladů, a proto děláme agilní vývoj, aby vás změny nestály zbytečné peníze navíc.</q></p>

## Jak zjistíte, jestli projekt pokračuje dobře a jestli dodavatelé pracují, jak mají?

<p><b>Špatná odpověď:</b> <q>Najali jsme si externí dozor, experta na nezávislou verifikaci a validaci (IV&V), který nám posílá měsíční reporty.</q></p>

<p><b>Správná odpověď:</b> <q>Dodavatelé nám musí pravidelně předvádět fungující software, který odráží naše priority, splňuje naše technické standardy a splňuje požadavky koncových uživatelů.
Pokud nedochází k plnění standardů nebo dodavatel během šesti měsíců nezačne plnit požadavky uživatelů, rozloučíme se s ním.</q></p>

## Komu software patří?

<p><b>Špatná odpověď:</b> <q>Dodavateli.</q></p>

<p><b>Správná odpověď:</b> <q>Státu,</q>
případně <q>jde o veřejné dílo</q>.</p>
